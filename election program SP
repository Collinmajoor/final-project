Stel je voor: een land waar iedereen een goed en betaalbaar huis heeft. Waar jonge mensen een plek kunnen vinden 
om hun leven op te bouwen, ouderen prettig oud worden in hun eigen buurt en niemand hoeft te kiezen tussen huur 
betalen of boodschappen doen. Die toekomst is mogelijk als we kiezen voor mensen in plaats van voor de markt. We 
laten het oude systeem achter ons, waarin beleggers de dienst uitmaken en betaalbaarheid verdwijnt. In plaats daarvan 
bouwen we aan eerlijke volkshuisvesting die werkt voor iedereen. Wij bouwen één miljoen betaalbare huurwoningen, 
bevriezen de huren en geven bewoners weer zeggenschap over hun huis en hun buurt. Want huizen zijn niet voor 
winst, maar voor mensen om in te wonen.
•  Een miljoen nieuwe woningen. We zorgen voor één miljoen extra betaalbare huurwoningen, met een maximale huur 
van 800 euro. Dat doen we via nieuwbouw, het ombouwen van leegstaande panden, splitsen, optoppen, het terug
kopen van te dure huurwoningen en door sloop te voorkomen. De droom van betaalbaar wonen maken wij zo realiteit.

•  Meer zeggenschap voor huurders. Huurders krijgen meer macht over hun huis en buurt. Of het nu gaat om renovatie, 
verduurzaming, verkoop of sloop – huurders moeten kunnen meebeslissen. Nu hebben zij vaak het nakijken, terwijl 
woonwinstmakers beslissingen nemen over hun woning. Dat verandert. We maken van woningcorporaties weer 
verenigingen, met een bestuur dat verantwoording aflegt aan de huurders. Zo zorgen we dat bewoners samen 
beslissen over investeringen, onderhoud en toekomstige plannen.
•  Gerichte investeringen, echte oplossingen. Wij richten een Nationaal Woonfonds op en investeren 30 miljard euro 
in volkshuisvesting. Dit komt bovenop de al bestaande investeringen en dit doen we door de staatsschuld iets op te 
laten lopen. Momenteel heeft ons land de laagste staatsschuld in 50 jaar, terwijl veel mensen nu geen betaalbare 
woningen kunnen vinden. Het is een investering in mens en samenleving om hier nu geld beschikbaar voor te stellen. 
Zo zorgen we ervoor dat mensen wel een betaalbare woning kunnen vinden. Ook toekomstige generaties hebben 
hier baat bij. Met dit geld bouwen we honderdduizenden betaalbare, duurzame huurwoningen van hoge kwaliteit, 
zonder winstoogmerk. Voor starters, gezinnen en ouderen in buurten waar je prettig woont en graag blijft. Niet 
alleen betaalbaar, maar ook om trots op te zijn. We ondersteunen woonverenigingen, verduurzamen bestaande 
woningen en geven bewoners meer zeggenschap. De opbrengsten uit afbouw van de hypotheekrenteaftrek boven 
de 600 duizend euro en het belasten van grondspeculatie vloeien terug in het Nationaal Woonfonds.

•  Goed wonen voor velen. Wij doorbreken het hardnekkige idee dat sociale huur alleen zou moeten bestaan voor de 
allerlaagste inkomens. Wonen is een recht, geen gunst. Daarom maken we sociale huur weer toegankelijk voor een 
brede groep mensen. Ook voor middeninkomens. In landen als Oostenrijk is dit al jaren de norm: in Wenen komt 
iedereen in aanmerking voor sociale huur, behalve de hoogste 25 procent van de inkomens. Dat werkt en dat willen 
wij ook in Nederland. We draaien de inperkingen van minister Blok terug en herstellen het recht op betaalbaar wonen 
voor velen. Zo zorgen we ervoor dat politieagenten, leraren, zorgverleners en andere mensen met een normaal 
inkomen niet langer vastzitten aan torenhoge huren op de vrije markt. We bouwen met kwaliteit en ambitie aan 
sociale en mooie huisvesting. De beste architecten ontwerpen straks weer de beste woningen – duurzaam, ruim en 
met oog voor de buurt. Wonen wordt weer een bron van zekerheid en trots.
•  Een huis dat past bij je gezin. Gemeenten krijgen weer de regie over woningbouw, zodat er gericht gebouwd kan 
worden voor de samenstelling van gezinnen in de buurt. Zo zorgen we dat er genoeg gezinswoningen komen waar 
kinderen kunnen opgroeien, en kleinere woningen waar ouderen of starters betaalbaar terecht kunnen. Niet alleen 
inkomen, maar ook logische toewijzing – passend bij gezinsgrootte en woonbehoefte – wordt de norm.

•  Je inkomen vooruit, je huur onder controle. De woonlasten zijn jarenlang harder gestegen dan de inkomens. 
Dat drijft mensen uit hun buurt en zet levens op pauze. Om het tij te keren bevriezen wij daarom de huren. Ook 
passen we het puntensysteem aan: het gaat weer over de kwaliteit van de woning, niet over schommelingen in 
de WOZwaarde die de huren kunstmatig opdrijven. Zo houden mensen meer over om te leven, niet alleen om te 
overleven. Dikwijls horen we dat huurbevriezing niet zou kunnen, omdat corporaties dan niet kunnen bouwen en 
verbeteren. Maar juist in het woonwalhalla van Europa, Wenen, betalen mensen gemiddeld maar 18 procent van 
hun inkomen aan huur én worden prachtige nieuwe wooncomplexen gebouwd. Het is mogelijk en de SP gaat dat op 
een verantwoorde manier regelen.
•  Geld van huurders, naar huurders. Woonverenigingen moeten weer kunnen investeren in betaalbare huurwoningen, 
renovatie en verduurzaming in plaats van   miljarden af te dragen aan winstbelasting. Wij schaffen de oneerlijke 
winstbelasting en zogenaamde ATADheffing voor woonverenigingen af. Dat is geld van huurders en moet ook ten 
goede komen aan huurders, niet aan de staat. Zo bestrijden we de wooncrisis met middelen die daar ook echt voor 
bedoeld zijn.

•  Alle huurwoningen ondergebracht bij verenigingen. Bewoners en toekomstige bewoners moeten meer zeggenschap 
krijgen over hun huis en buurt. We leven te veel langs elkaar heen. Zeggenschap over je eigen huis en buurt brengt 
mensen samen. We maken van corporaties weer verenigingen op een schaal die past bij de huurders.
•  Leve de wooncoöperatie! Steeds meer bewoners richten hun eigen wooncoöperatie op om samen woningen te 
bouwen of te beheren. Dit is geen nieuw idee. In 1901 was ongeveer de helft van de woningbouwverenigingen een 
coöperatie, vaak opgericht door arbeiders. Lange tijd was het lastig om zo’n vereniging op te richten, maar nu kan 
het weer. Toch is het nog steeds ingewikkeld. Wij maken het makkelijker. Met een nieuwe wet zorgen we ervoor dat 
groepen mensen eenvoudig een eigen wooncoöperatie kunnen starten. Zo geven we bewoners meer zeggenschap 
over hun woningen en woonomgeving, en bouwen we samen aan sterke en betrokken buurten.
•  Vrij om te wonen. De overheid en woonverenigingen nemen het heft weer in eigen handen. We stoppen met 
bouwen voor de winst van beleggers en beginnen met bouwen voor de samenleving. Wij ondersteunen gemeenten 
financieel om woningen te realiseren en geven ze meer bevoegdheden om de markt opzij te zetten, zodat mensen 
weer op één komen te staan. 

Een betaalbaar en goed huis in een fijne buurt is de basis voor alles: gezondheid, onderwijs, werk en welzijn. Toch betalen 
mensen steeds meer voor steeds minder. De SP zorgt ervoor dat de buurt weer een stabiele basis wordt. Dat geeft ruimte om 
vooruit te komen in het leven. Zo bouwen we aan een samenleving waarin iedereen een kans krijgt op een goed leven.
•  Mooie wijken. Iedereen verdient een fijne en mooie buurt om in te wonen. Te vaak worden betaalbare wijken 
neergezet zonder oog voor schoonheid, samenhang of leefbaarheid. Wij kiezen voor woonwijken die niet alleen 
betaalbaar en functioneel zijn, maar ook esthetisch aantrekkelijk. Met goede architectuur, doordachte inrichting en 
volop ruimte voor groen. Elke nieuwe wijk krijgt een stedenbouwkundige visie met aandacht voor duurzaamheid, 
kwaliteit en de menselijke maat. Arbeiderswijken verdienen net zo goed goede architectuur als villawijken. Zo bouwen 
we wijken waar mensen trots op kunnen zijn. Met waardigheid, schoonheid en verbondenheid als fundament.

•  Woonkwaliteit omhoog, kosten omlaag. Wij zetten in op een grootschalig verduurzamingsoffensief dat woonlasten 
verlaagt en wooncomfort verbetert. Geen schimmelwoningen of tochtige kamers meer, maar gezonde, goed onder
houden huizen voor iedereen. We stellen heldere normen voor ventilatie, onderhoud, bestrijding van hittestress en 
leefbaarheid, en zorgen ervoor dat huurders deze ook kunnen afdwingen. Zo maken we van verduurzaming geen 
kostenpost, maar een besparing. Iedereen verdient een veilig, gezond en energiezuinig thuis.
•  Een leefbare buurt. We investeren in buurten met scholen, zorg, openbaar vervoer, politie en groen. De buurt is 
niet alleen een plek om te wonen, maar om te leven. We herstellen wat kapot is gegaan: publieke voorzieningen en 
sociale samenhang. Onder andere via investeringen in deze voorzieningen, via het Nationaal Programma Leefbaarheid 
en Veiligheid en via gemeenten zorgen we ervoor dat hier werk van gemaakt kan worden.

•  Een thuis voor starters, jongeren en ouderen. Iedereen moet kunnen wonen in zijn of haar eigen buurt. We bouwen 
extra woningen voor jongeren en starters, realiseren toegankelijke ouderenwoningen en zorgen voor betaalbaar 
begeleid wonen voor wie dat nodig heeft. Niemand valt buiten de boot.
•  Woonzekerheid. Een huis huren betekent ook kunnen blijven. Tijdelijke huurcontracten zorgen voor stress, 
onzeker heid en uitsluiting. Wij schaffen ze af en maken van wonen weer een duurzaam recht.
•  Buurten waar kinderen kunnen spelen. Kinderen moeten kunnen buitenspelen voor hun gezondheid, hun sociale 
ontwikkeling en hun plezier. Daarom maken we van elke buurt een plek waar je kunt spelen, sporten en samen
komen. Ook kinderen met een handicap beperking moeten mee kunnen doen. We investeren in buurtcentra en 
buurtwerk, zodat elke wijk leeft en ieder kind ruimte krijgt om goed en veilig op te groeien.

•  Zon op elk dak. We stimuleren zonneenergie op alle geschikte daken van woningen en gebouwen. Door dit groot
schalig en collectief aan te pakken via woonverenigingen, woningcorporaties en energiecoöperaties, zorgen we dat 
ook huurders en mensen met een klein inkomen profiteren van lagere energiekosten en verduurzaming. Zonnepa
nelen moeten blijven lonen. De salderingsregeling was is een belangrijk middel om duurzame energie toegankelijk 
te maken, maar is geen heilige graal. Als we overstappen op een nieuw systeem, dan moet dat eerlijk en toekomstgericht 
zijn. Daarom zorgen wij voor een rechtvaardige compensatie voor huurders en kopers die nu de dupe dreigen te worden 
van het afschaffen van salderen. Juist de mensen die eerder gestimuleerd zijn om te verduurzamen, mogen daar niet 
voor gestraft worden. We laten zien dat de klimaattransitie voor iedereen werkt, niet alleen voor wie het al kan betalen. 
Zo maken we van zon op elk dak niet alleen een belofte, maar ook een collectieve stap vooruit.
•  Meer macht voor huurders bij verduurzaming. Huurders krijgen het recht om verduurzaming van hun woning af 
te dwingen. Als een verhuurder niet in actie komt, moeten huurders zelf verbeteringen kunnen voorstellen en laten 
uitvoeren. Zo zorgen we ervoor dat niemand hoeft vast te zitten in een tochtige woning met een hoge energierekening. 
Met dit recht geven we huurders grip op hun woonlasten en versnellen we de verduurzaming van de bestaande 
woningvoorraad.

De wooncrisis is geen natuurverschijnsel, maar het gevolg van politieke keuzes. Door grip te krijgen op wat wonen
onbetaalbaar maakt – van grondspeculatie tot leegstand – maken we ruimte voor oplossingen die wel werken en 
zetten we de markt buiten spel. Met duidelijke regels, publieke regie en oog voor leefbaarheid pakken wij de markt aan 
om een einde te maken aan de crisis.
•  Weg met prijsopdrijving, investeren in starterswoningen. Hoe meer belastingvoordeel je krijgt bij het kopen van een 
huis, hoe meer mensen kunnen lenen en hoe harder de huizenprijzen stijgen. Dat is precies wat de hypotheekrente
aftrek doet: ze maakt huizen niet goedkoper, maar juist duurder. En ondertussen kost het de samenleving miljarden 
per jaar. Voor de komende vier jaar garanderen we deze regeling voor woningen tot 600 duizend euro, maar boven dit 
bedrag bouwen we de hypotheekrenteaftrek direct versneld af. Zo komt er jaarlijks 5 tot 6 miljard euro vrij. Dat geld 
investeren we in betaalbare huurwoningen, wooncoöperaties en huisvesting voor starters. Zodat iedereen weer een 
kans krijgt op een goede en betaalbare woning. Op termijn moeten we de prijsopdrijvende hypotheekrenteaftrek hele
maal afbouwen. Dit gaat stapsgewijs zodat mensen niet de knel komen. De opbrengsten híervan steken we bovendien 
in het verlagen van de inkomstenbelasting.

•  Weg met het grondslot op bouwen. In Nederland wordt de prijs van een huis vaak vooral bepaald door de waarde 
van de grond eronder, soms wel 60 procent van de nieuwbouwwaarde. Terwijl de woningnood groeit, profiteren 
grondbezitters en speculanten hiervan met megawinsten, zonder ook maar één huis te bouwen. Wij pakken deze 
scheve situatie aan. Grondeigenaren die grond vasthouden om winst te maken belasten we zwaarder. Speculanten 
die onnodig wachten met bouwen en hun belang boven die van de samenleving zetten zullen wij onteigenen. 
Gemeenten en woningbouwverenigingen krijgen weer toegang tot betaalbare grond zodat zij betaalbare woningen 
kunnen bouwen. Het belang van bouwen voor iedereen gaat voor op winst voor de enkele speculant. Dus als we 
grond nodig hebben om te bouwen moet de overheid die in alle gevallen voor een redelijk bedrag kunnen verkrijgen. 
Daarnaast versterken we de zeggenschap van bewoners en gemeenten over de ontwikkeling van bouwprojecten. 
Lokale gemeenschappen krijgen meer inspraak en beslissingsrecht, zodat plannen aansluiten bij de behoeften van 
de buurt en sociale woningen niet verloren gaan aan commerciële belangen. Zo maken we bouwen weer betaalbaar 
en bereikbaar voor mensen, niet voor marges. Dat is eerlijk, nodig en haalbaar.

•   Wij pakken de leegstand aan. Terwijl tienduizenden jongeren geen woning kunnen vinden, staan in Nederland 
64 duizend woningen langer dan een jaar leeg. Daarnaast is er maar liefst 16 miljoen vierkante meter aan leegstaande 
kantoren en andere gebouwen verspreid over 226 duizend panden. Daar liggen kansen. Wij maken een einde aan lang
durige leegstand. Leegstaande panden worden extra belast, zodat speculatie niet langer loont. Als eigenaren geen plannen 
hebben om de panden te gebruiken of geschikt te maken voor bewoning, kunnen gemeenten deze onteigenen. We 
zetten leegstand om in woonruimte. Gebouwen die nu leegstaan, worden zo snel mogelijk bewoonbaar gemaakt voor 
jongeren, starters, dak en thuisloze mensen en andere woningzoekenden. Daarmee pakken we direct de woningnood 
aan, zonder te hoeven wachten op nieuwbouw. Wonen is belangrijker dan winst. Elk pand telt.

•  Huizen zijn om in te wonen. Woningen zijn er voor mensen, niet voor beleggers. We voeren een landelijke woon
plicht in. Zo zullen huizen gebruikt worden waarvoor ze bedoeld zijn: als thuis. Beleggers gaan meer overdrachts
belasting betalen vanaf hun tweede huis. Ook stoppen we grondspeculatie door duidelijke voorwaarden te stellen 
aan ontwikkelaars. We stoppen de overnamegolf door private equity in het beheer van Verenigingen van Eigenaren. 
Ook maken we een einde aan de leegstand en verkamering die ontstaat door de lucratieve handel in tijdelijke 
verhuur via platforms als Airbnb. Woningen zijn geen hotelkamers. Gemeenten krijgen de mogelijkheid om dit soort 
deelverhuur volledig te verbieden of streng te beperken, zodat huizen weer beschikbaar komen voor mensen die er 
echt in willen wonen. Sociale huurwoningen in de huidige woningvoorraad worden niet meer verkocht, maar juist 
verbeterd. Tot slot heffen we het kraakverbod op, zodat leegstaande panden weer bewoond kunnen worden.

•  Dakloosheid voorbij. Niemand kiest ervoor om op straat te slapen. Toch raken nog altijd tienduizenden mensen in 
Nederland dak en thuisloosloos door een scheiding, schulden, het wegvallen van zorg of simpelweg een gebrek aan 
betaalbare woonruimte. Wij accepteren dat niet. Wonen is een mensenrecht. Dakloosheid is geen individueel falen, 
maar het gevolg van politieke keuzes. Wij kiezen wel voor een rechtvaardig en doortastend beleid met één helder 
doel: dakloosheid uitbannen voor 2030. We nemen het Housing Firstprincipe als uitgangspunt: mensen krijgen 
éérst een woning en daarna passende begeleiding als dat nodig is. Dak en thuisloosheidloosheid kent veel gezich
ten: niet alleen mensen die buiten slapen of in de opvang verblijven, maar ook mensen die noodgedwongen op de 
bank bij vrienden blijven, in auto’s overnachten of tussen instellingen en tijdelijke plekken zwerven. Voor al deze 
mensen geldt: een dak is nu nodig. We maken daarom wettelijk mogelijk dat alle dakloze mensen, ongeacht hun 
situatie, voorrang krijgen bij de toewijzing van sociale huurwoningen. Want zolang je geen stabiele woonplek hebt, 
kun je ook geen werk vinden, geen zorg ontvangen, geen bestaan opbouwen. Daarnaast zorgen we voor betere 
preventie: we verbieden huisuitzettingen zonder alternatief, schaffen de kostendelersnorm en het zelfredzaamheids
criterium af en zorgen ervoor dat niemand vastloopt door kleine schulden of gebrek aan een briefadres. Zo krijgt 
iedereen een thuis.

•  Zekerheid na verlies. Het nabestaandenpensioen is opgebouwd door de overledene en bedoeld als financiële 
zeker heid voor de partner die achterblijft. Die zekerheid moet blijven bestaan, ook als iemand besluit opnieuw 
samen te wonen of een nieuwe relatie krijgt. Liefde mag nooit een reden zijn om bestaanszekerheid te verliezen. 
Daarom zorgen wij ervoor dat het nabestaandenpensioen behouden blijft, ongeacht je leefsituatie.
•  Jongeren verdienen een goede start. Een fijne en betaalbare woning is de basis om te kunnen studeren, te werken 
en je eigen leven op te bouwen. DDaarom investeren we in betaalbare woonruimte voor jongeren. Of ze nu studeren, 
een opleiding volgen of aan het werk zijn. We bouwen er duizenden jongerenwoningen bij, op campussen, in steden 
en dorpen.

•  Veilig wonen voor kwetsbare jongeren. We zorgen ervoor dat kwetsbare jongeren altijd begeleid kunnen wonen 
met ondersteuning. Wonen is ook veiligheid, rust en zorg.
•  Wonen met een beperking, zonder beperkingen. Jongeren en volwassenen met een beperking verdienen een veilige 
en betaalbare plek om te wonen, met de juiste ondersteuning dichtbij. Zo valt niemand buiten de boot en krijgt 
iedereen de kans om zelfstandig en met zekerheid te leven.
•  Huisjesmelkers pakken we aan. We stellen een vergunningplicht in voor verhuurders, gekoppeld aan duidelijke 
kwaliteitseisen. Bij misstanden moeten gemeenten direct ingrijpen. Huisjesmelkers verliezen hun vergunning. Geen 
woekerwinst meer over de rug van huurders. Bij misstanden moeten gemeenten direct kunnen ingrijpen, en zij 
moeten daarvoor de juiste middelen krijgen, zoals bijvoorbeeld de Wet Bibob (Wet bevordering integriteitsbeoor
delingen door het openbaar bestuur). Daarmee kunnen gemeenten toetsen of een verhuurder integer is en onge
wenste praktijken voorkomen. Huisjesmelkers verliezen hun vergunning. Geen woekerwinst meer over de rug van 
huurders.

•  Elke regio verdient gelijke woonkansen. In iedere regio een gelijke kans op een woning. Iedereen in Nederland 
moet kunnen rekenen op goede voorzieningen en bereikbaarheid, waar je ook woont. We verkleinen de economische 
verschillen en het tekort aan voorzieningen tussen regio’s door overheidsinstanties beter te spreiden en te investeren 
in nieuwe industrieën. Lokale bestuurders krijgen meer ruimte om zelf oplossingen te bedenken voor hun eigen 
gebied.
•  Stop de discriminatie van woonwagenbewoners. De Ombudsman en de Nationaal Coördinator tegen Discriminatie 
en Racisme hebben met kritische rapporten de behandeling van woonwagenbewoners door gemeenten veroordeeld. 
Dit moet stoppen. De SP heeft lokaal samen met deze mensen succesvol actie gevoerd voor een rechtvaardige 
behandeling. Daarom krijgen gemeenten vanuit het Rijk ondersteuning bij het aanleggen van extra standplaatsen, 
zodat de wachttijd voor een woonwagenstandplaats drastisch wordt teruggedrongen en (ook voormalig) woon
wagenbewoners perspectief krijgen op een plek.
•  Meer woonruimte voor ouderen. In de buurt en op met de menselijke maat. Veel ouderen willen graag zelfstandig 
blijven wonen, maar de woningen die daarbij passen zijn er vaak niet. Daarom bouwen we meer betaalbare, toeganke
lijke en passende woningen voor ouderen. Gelijkvloers, in de buurt van voorzieningen en met zorg dichtbij als 
dat nodig is. We stimuleren nieuwe woonvormen waar mensen zelfstandig wonen, maar toch verbonden zijn met 
anderen,zoals hofjes, gemeenschappelijke woonprojecten of zorgbuurthuizen in de wijk.

Mensen die vluchten voor oorlog en geweld helpen we en vangen we humaan op. Ons migratiesaldo biedt daar de ruimte 
voor. Gemiddeld vangt Nederland 18.917 mensen op die vluchten voor oorlog en geweld, ruim onder het migratiesaldo van 
de SP van 40 duizend. Mocht dit aantal toch onverwachts snel stijgen, dan zullen arbeids, kennis en studiemigratie verder 
omlaag moeten. Zo zorgen we ervoor dat we altijd mensen kunnen opvangen die vluchten voor oorlog en geweld. Mensen 
die geen bescherming nodig hebben moeten zo snel mogelijk terug. Daarmee kunnen we wél mensen helpen die écht 
bescherming nodig hebben, maar brengen we het aantal arbeids, kennis en studie migranten dat jaarlijks naar Nederland 
komt flink omlaag. Door verdienmodellen aan te pakken stoppen we de commerciële beunhazen die zichzelf verrijken met 
belastinggeld. Dat bespaart kosten voor Nederland en verbetert de kwaliteit van leven voor vluchtelingen. 
•  Vluchtelingen eerlijk verdelen in Europa. Als vluchtelingen niet veilig in de eigen regio kunnen worden opgevangen, 
dan nemen we ze op in de EU tot ze veilig kunnen terugkeren. Alle lidstaten moeten hier een bijdrage aan leveren. 
Dit doen landen naar draagkracht, ook ons land. Dat betekent dat vluchtelingen beter verdeeld worden.

•  Asielprocedures moeten maximaal zes maanden duren. De wettelijke beslistermijn voor een asielprocedure moet 
in maximaal zes maanden zijn afgerond. Dan weten mensen binnen zes maanden of ze mogen blijven of terug moeten. 
Dat is humaner en zorgt voor lagere kosten, minder lange opvang en minder onzekerheid. We zetten juristen in die 
om en bijscholing krijgen en die we extra belonen om het werk te komen doen en achterstanden in te halen.
•  Afschalen van Ter Apel. Het aanmeldcentrum in Ter Apel wordt zorgvuldig afgebouwd tot een schaal die beter 
past bij de omgeving. De problemen zijn te lang op de gemeenschap van Ter Apel afgeschoven. Nu is het aan andere 
plekken in het land om als aanmeldcentrum te functioneren. Te denken valt aan twee kleinere aanmeldcentra. Ter 
Apel blijft, in overleg met de gemeenschap, een (kleinere) opvanglocatie.
•  Een einde aan commerciële beunhazen. De kosten voor noodopvang zijn veel te hoog. De noodopvang in hotels is 
drie keer zo duur. Door een gebrek aan kleinere opvanglocaties is deze te dure noodopvang nodig. Enkele bedrijven 
verdienen hier pervers veel geld aan. We stoppen dit verdienmodel van commerciële beunhazen die rijk worden 
van belastinggeld. Het sluiten van opvanglocaties moet beter doordacht gebeuren en we houden genoeg reserve
capaciteit achter de hand. De ervaring leert dat er anders bij nieuwe internationale conflicten opnieuw naar locaties 
gezocht moet worden. 

•  Kleinschalige opvang. Nieuwe opvanglocaties worden niet groter dan vijftig tot honderd bewoners. Dit is beter 
voor de bewoners van de opvang en minder ingrijpend voor de gemeenschap. Bij behoefte aan nieuwe opvanglocaties 
starten we bij de rijkste gemeenten.
•  Opvang met oog voor kinderen. Er zijn nog te veel opvanglocaties, met name noodopvanglocaties, die niet geschikt 
zijn voor kinderen. Kinderen moeten de mogelijkheid krijgen om normaal op te groeien, buiten te kunnen spelen en 
les te krijgen. Er moet toegang zijn tot kwalitatief goed onderwijs voor vluchtelingenkinderen en jongeren, zodat zij 
de kans krijgen om zich te ontwikkelen en vaardigheden op te doen. De afspraken uit de Kinderpardonregeling moeten 
worden nagekomen. De in ons land gewortelde kinderen die nog steeds niet weten waar ze aan toe zijn, moeten 
alsnog een verblijfsvergunning krijgen. 
•  Veilige opvang voor minderheden. We maken ons hard voor ruimhartige opvang van minderheden zoals mensen 
die vanwege de gevolgen van hun seksuele voorkeur, genderidentiteit of lichamelijke beperkingen gevlucht zijn. 
LHBTIQA+personen worden vaak blootgesteld aan fysiek en verbaal gevaar in opvanglocaties, we moeten hen een 
veilig verblijf bieden.

•  Mensen uit veilige landen apart opvangen. We moeten effectiever omgaan met mensen uit veilige landen. Individuen 
uit deze groep zorgen vaak voor de meeste overlast en overtredingen op en rondom aanmeld en opvangcentra. Dit 
verstoort de asielprocedure en is funest voor het draagvlak. Aparte en strenge opvang moet terugkeer als functie 
hebben en ervoor zorgen dat mensen uit veilige landen niet meer in of rondom aanmeld en opvangcentra blijven. 
Meer capaciteit bij de Dienst Terugkeer en Vertrek is nodig. Over terugkeer worden, indien mogelijk in EUverband, 
afspraken gemaakt met de landen van herkomst.
•  Mensen helpen is nooit strafbaar. Mensen illegaal verklaren slaat nergens op. Het duwt hen het illegale circuit in, 
waar uitbuiting en mishandeling aan de orde van de dag zijn. Dit is onmenselijk en werkt bovendien niet toe naar 
een oplossing. Daarom verzetten we ons tegen het strafbaar stellen van mensen die ongedocumenteerd zijn of van 
mensen die hen helpen. Ongedocumenteerden moeten toegang kunnen krijgen tot eerste levensbehoeften als zorg, 
voedsel en opvang.

De Nederlandse regering ontwricht al decennialang samenlevingen in het MiddenOosten, zoals in Afghanistan, Irak 
en Syrië. Met Nederlandse steun werd daar gebombardeerd en werden hun samenlevingen gedestabiliseerd. Hierdoor 
moeten mensen vluchten. Aan vluchtelingenkampen wordt nauwelijks iets bijgedragen, waardoor mensen daar 
vaak niet menswaardig opgevangen kunnen worden. Wanneer mensen dat kunnen, is het begrijpelijk dat zij verder 
vluchten. Er moet daarom veel meer aandacht zijn voor de grondoorzaken voor vluchten. Door deze aan te pakken, 
verbeteren we levens en verminderen we de hoeveelheid mensen die moet vluchten. 
•  Stop oorlogen en uitbuiting. De grondoorzaken waardoor mensen vluchten of op zoek gaan naar een toekomst 
elders moeten wij aanpakken. In de Tweede Kamer spreken vrijwel alle partijen mooie woorden over de aanpak 
van ‘grondoorzaken’ van migratie, maar in de praktijk houden ze de ongelijkheid, oneerlijke handelsverdragen en 
permanente oorlogen vaak in stand. Dat geldt zeker voor de regering. Hierdoor zal onvrijwillige en noodgedwongen 
migratie blijven bestaan. Ons land en de EU moeten zich veel krachtiger inzetten voor wereldwijde vrede, veiligheid 
en economische ontwikkeling en dus strijden tegen oorlog, onderdrukking en achterstelling. 

•  Opvang in de regio. Als mensen moeten vluchten voor oorlog, geweld en vervolging, dan moet de wereldgemeen
schap zorgen voor een veilig en menswaardig onderkomen. Dat kan het beste in de regio. Dit is goed voor mensen 
zelf, zodat ze dichtbij hun families en thuisland zijn en makkelijker kunnen terugkeren zodra het veilig is. Wij staan 
open voor migratieafspraken, op voorwaarde dat de opvang op een menswaardige manier plaatsvindt. Met een 
goede overeenkomst zouden opvangcentra buiten de EU mogelijk moeten zijn, maar alleen met een goed niveau van 
veiligheid, voorzieningen en financiering. Behalve de verantwoordelijkheid van de EUlidstaten  en daarmee dus 
ook ons land  om binnen de eigen grenzen de opvang van vluchtelingen op een menswaardige manier te regelen, 
zullen we ook landen in de buurt van conflictgebieden helpen om een dergelijke opvang te onderhouden. Naast het 
bieden van veiligheid, voedsel en onderdak en medische zorg steunen we extra voorzieningen bij een voorspelbaar 
langer verblijf in de regio. Dat wil zeggen: toekomstgerichte voorzieningen, zoals onderwijs, beroepsopleidingen en 
gezondheidszorg, waardoor vluchtelingen bij terugkeer hun leven en land weer kunnen opbouwen. 

•  Mensensmokkel pakken we veel harder aan. Te vaak nog worden jonge vluchtelingen verhandeld, naar Nederland 
vervoerd en afgezet bij aanmeldcentra zoals Ter Apel en Budel. Vervolgens moeten daar de problemen opgelost worden 
terwijl de werkdruk er veel te hoog is. Er moet meer geïnvesteerd worden in politie en recherche om mensen
smokkelaars aan te pakken en te stoppen.
•  Het gebruik van pushbacks en schendingen van mensenrechten direct staken. Migranten die de oversteek naar 
Europa willen maken zijn nu afhankelijk van genadeloze mensensmokkelaars die hen met loze beloften hun geld 
aftroggelen. Daar moet een einde aan komen. Het gezamenlijk surveilleren op de Middellandse Zee moet gericht 
zijn op het terugdringen van het aantal doden bij de oversteek naar Europa. Frontex moet pushbacks en de schen
dingen van mensenrechten direct staken.

De zorg is geen markt. Dat wat van ons allemaal is, horen we niet over te laten aan commerciële cowboys. Door de 
markt uit de zorg te halen kunnen we de behoeften van mensen weer centraal zetten. In plaats van te bezuinigen 
gaan we weer investeren in een zorgstelsel dwat van ons allemaal is en waar we samen zeggenschap over hebben. We 
breken de macht van bedrijven en leggen de zeggenschap weer waar hij hoort: bij de zorgverleners en de mensen die 
zorg nodig hebben. Niet winstcijfers en bureaucratie, maar kwaliteit en toegankelijkheid komen centraal te staan. We 
verhogen de lonen en verlagen de werkdruk. Zo geven we zorgverleners het respect dat zij verdienen, een passende 
beloning en maken we dit onmisbare vak weer aantrekkelijk. Door te investeren maken we zorg beschikbaar in elke 
regio, zonder wachtlijsten, dichtgetimmerde loketten of verdwenen voorzieningen. Door collectief te organiseren en 
bekostigen, zorgen we dat zieke mensen zich kunnen richten op beter worden in plaats van rekeningen betalen. Zorg 
is van ons allemaal en moet weer dichtbij, betaalbaar en publiek worden.
•  De zorg wordt weer publiek. We organiseren de zorg samen, zonder markt. Zo garanderen we goede kwaliteit en 
wordt het goedkoper. We stoppen met aanbestedingen, verbieden budgetplafonds, verbieden winstuitkering in 
de zorg, ziekenhuizen worden niet gefinancierd op basis van verrichtingen en we halen financiële belangen van 
bestuur ders uit zorginstellingen. Zorgbestuurders en verleners verdienen nooit meer dan de ministerpresident. 
Geld voor zorg gaat naar mensen en niet naar winsten, consultants of vastgoedtrucs. Dat betekent meer zorg en 
minder verspilling, omdat gezondheid altijd voor winstbejag moet gaan.

•  Iedere regio heeft recht op zorg. Ziekenhuizen, huisartsenposten en spoedeisende hulpafdelingen blijven behouden, 
óók in krimpregio’s. Waar zorg verdween, brengen we die terug. De rijksoverheid krijgt de wettelijke plicht om te 
zorgen voor een evenwichtige spreiding van toegankelijke zorgvoorzieningen in alle regio’s. Dat betekent dat we niet 
toestaan dat belangrijke zorg in de regio ons ontnomen wordt. Handen af van het Zuyderland in Heerlen, het Gelre 
ziekenhuis in Zutphen, en de bereikbare zorg op al die andere plekken in ons land.Specialisten gaan in loondienst 
en ziekenhuizen worden gefinancierd op basis van zorgbehoefte, niet per verrichting. We zorgen dat kraamzorg 
behouden blijft en schaffen de eigen bijdrage voor kraamzorg af.
•  We waarderen zorgverleners. Daarom zorgen we voor een beter salaris en geven we zorgverleners meer zeggen
schap over hun eigen werk. We investeren in de opleidingen voor zorgverleners en pakken de hoge werkdruk, 
manage ment  lagen en bureaucratie aan, zodat zij hierdoor niet weggejaagd worden.

•  Er komt een totaalverbod op private equity in de zorg. Commerciële bedrijven Private investeerders (private 
equity) die zorgorganisaties opkopen en kaal bezuinigen terwijl hun aandeelhouders er met de winst vandoor gaan, 
horen niet thuis in onze gezondheidszorg. We laten niet toe dat onze zorg en zorgverleners worden overgeleverd 
aan deze praktijken. Door dit soort Amerikaanse praktijken sluiten huisartsenposten, raken mensen hun vaste arts 
kwijt en wordt de zorg slechter en minder toegankelijk. We hebben juist huisartsen nodig die toegankelijk en onderdeel 
van een gemeenschap zijn. 
•  De huisarts is en blijft de poortwachter van de zorg. We versterken de huisartsenzorg structureel. Dat betekent 
investeren in de opleiding tot huisarts, financiële steun voor jonge artsen die praktijkhouder willen worden en 
extra middelen voor regio’s met een huisartsentekort. De bureaucratische druk en bemoeienis van zorgverzekeraars 
verdwijnen. Huisartsen krijgen weer de ruimte om te doen wat nodig is. Daarom wordt de overheid weer verant
woordelijk voor de praktijkruimte, zodat de huisarts zich kan concentreren op zorgverlening. We zorgen voor meer 
praktijkruimtes in iedere wijk en dorp en ondersteunen huisartsencollectieven.

•  Investeren in de hele eerste lijn. De eerstelijnszorg – van fysiotherapie en verloskunde tot tandzorg en wijkverpleging – vormt samen met de huisarts het fundament van ons zorgstelsel. Toch staan veel eerstelijnszorgverleners onder 
zware druk; zo overweegt een groot deel van de fysiotherapeuten te stoppen door lage tarieven en hoge werkdruk. Wij 
investeren in de hele eerste lijn, maken de zorg weer toegankelijk en betaalbaar, en geven zorgverleners de ruimte 
om hun werk goed te doen.
•  De ggz hoort in de buurt. In elke regio zorgen we voor voldoende ggzopnameplekken en ambulante teams. Bij 
een crisis komt er altijd professionele opvang, niet gelijk de politie. De wachttijden worden aangepakt en er komt 
structurele versterking van personeel en voorzieningen. De wachttijden worden aangepakt en er komt structurele 
versterking voor (opleiding van) het) personeel en voorzieningen. We maken van ggzondersteuning een vast onderdeel 
van de zorg in de buurt. Met voldoende behandelcapaciteit en aandacht voor kinderen, jongeren en mensen met 
complexe problematiek. Zorg mag daarbij niet afhangen van bureaucratische regels of een label op basis van een 
handboek voor aandoeningen (zoals de DSM). Behandelaars krijgen de ruimte om passende zorg te bieden op basis 
van hun professionele oordeel. Daarnaast zal er op tal van plekken meer aandacht moeten komen voor de mentale 
gezondheid van mensen, van jongeren tot gepensioneerden.

•  Iedereen recht op passende ondersteuning. Gemeenten krijgen voldoende geld om zorg te bieden aan ouderen, 
mensen met een beperking en mantelzorgers. De eigen bijdrage schaffen we af. Er komt een gemeentelijk basis
pakket voor huishoudelijke hulp, begeleiding, dagbesteding en respijtzorg. De specialistische jeugdzorg wordt 
weer landelijk gefinancierd, zodat kinderen overal de zorg krijgen die nodig is. We investeren in goede en passende 
gehandicaptenzorg voor iedereen die dit nodig heeft. 
•  Stabiele en betrouwbare jeugdzorg. Uithuisplaatsingen worden zoveel mogelijk voorkomen, door gezinnen eerder 
passende hulp te bieden. Kinderen die toch (tijdelijk) niet thuis kunnen wonen horen een stabiele en veilige plek te 
krijgen. We gaan de enorme hoeveelheid doorplaatsingen daarom tegen, door onder andere te zorgen voor stabiele 
financiering van gezinshuizen en woonvoorzieningen. Daarmee voorkomen we dat jongeren om financiële redenen 
moeten verhuizen en zorgen we bovendien voor stabielere teams.

•  We zetten ons in voor liefdevolle jeugdzorg. Veel mensen in de jeugdzorg zetten zich vol liefde in voor jongeren 
en gezinnen. Zij horen hier respect, ondersteuning en een goed salaris voor terug te krijgen en daar gaan we voor 
zorgen. Ook gaan we de jeugdzorg anders organiseren om misstanden te voorkomen waar ouders, kinderen en soms 
ook personeel de dupe van zijn. Er moet beter geluisterd worden naar jongeren en ouders. We pakken ook het probleem 
aan dat jongeren nu vaak hun zorg en onderdak verliezen wanneer zij 18 worden. Jongeren moeten daarom hulp 
kunnen blijven krijgen totdat de Big 5 op orde is: wonen, een netwerk, werk of onderwijs, inkomen en welzijn.
•  De ouderenzorg organiseren we dichtbij huis. Niet ouderwets groot en massaal maar lokaal en kleinschalig. Met 
het SPinitiatief voor zorgbuurthuizen hebben we laten zien dat dit kan en goed werkt voor personeel en ouderen. We 
zorgen ervoor dat mensen die ouderenzorg nodig hebben eerder terecht kunnen in een verpleeghuis of zorgbuurthuis. 
De sluiting van verzorgingshuizen in een tijd dat ze juist nodig zijn is schandalig en draaien we daarom weer terug.

•  Vrouwen hebben recht op goede zorg. We zetten ons in om de gezondheidszorg voor vrouwen flink te verbeteren. 
We zorgen ervoor dat de medische wetenschap meer op vrouwen wordt gericht, want die is nu nog vooral op mannen 
gericht. Zo zorgen we ervoor dat aandoeningen bij vrouwen vaker en sneller herkend worden en behandelingen 
beter worden afgestemd op het vrouwenlichaam en vrouwspecifieke aandoeningen beter en sneller worden behandeld. 
Er komt een Nationale Strategie Vrouwengezondheid met bijbehorende financiering, en waarbij vrouwen worden 
betrokken. Het huidige recht op arbortus mag niet verder worden beperkt.
•  Passende zorg voor iedereen. Mensen met een andere achtergrond of sociaaleconomische positie lopen vaker het 
risico op verkeerde diagnoses of slechtere behandelingen. Ook discriminatie en onbewuste vooroordelen spelen 
mee. We investeren in onderzoek, scholing en bewustwording, zodat de zorg betere aansluit bij de diversiteit in 
onze samenleving.

•  Transrechten zijn mensenrechten. Mensen die in transitie gaan krijgen de juiste erkenning en ondersteuning. 
Auto nomie en zeggenschap over het eigen lichaam is daarbij het uitgangspunt. De gewenste (mentale) zorg wordt 
beter beschikbaar gemaakt en vergoed en we pakken de wachtlijsten aan.
•  Intersekse rechten. Intersekse kinderen kunnen in Nederland al op jonge leeftijd te maken krijgen met niet 
medisch noodzakelijke ingrepen. Dat kan ernstige en levenslange gevolgen hebben, zowel fysiek als mentaal. Dit 
terwijl zij niet altijd volledig geïnformeerd, bewust en zonder druk zelf een keuze hebben kunnen maken. Daarom 
laten we zulke niet medisch noodzakelijke behandelingen niet meer toe zonder dat intersekse kinderen hier zelf 
zeggenschap over hebben.

•  We laten niemand in de steek. We verbeteren de zorg voor slachtoffers van seksueel geweld door hier meer in te 
investeren. We bieden hen ook meer mentale ondersteuning om te voorkomen dat zij op lange wachtlijsten in de ggz 
belanden. Mensen die seksueel geweld hebben meegemaakt mogen ook nóóit een rekening gepresenteerd krijgen 
als zij daardoor zorg nodig hebben. We zorgen voor genoeg financiering en plekken bij de vrouwenopvang. 
•   Erken medische fouten en leer ervan. We introduceren een medisch letselschadefonds dat patiënten snel compen
seert bij fouten en medische missers. Het schadebedrag wordt vervolgens verhaald bij de specialist, het zieken huis 
of de zorginstelling. Zo worden jarenlange juridische procedures overbodig. Er komt een vergunningstelsel voor alle 
zorginstellingen en privéklinieken. We zorgen voor goede financiering en het oprichten van expertisecentra voor 
long COVID, Qkoorts en eventuele toekomstige zoönosen.

Iedereen heeft recht op een goed en gezond leven. Wij accepteren niet dat mensen met een lager inkomen gemiddeld 
zeven jaar korter leven en vijftien jaar korter in goede gezondheid verkeren dan rijkere mensen. Gezondheid wordt 
bepaald door je woonwijk, je werk, je inkomen en dus door je klasse. Het is dan ook geen toeval dat deze sociaalecono
mische gezondheidsverschillen bestaan. Dit is het gevolg van politieke keuzes. Keuzes voor marktwerking, hoge kosten, 
sluiten van ziekenhuizen en bezuinigen op onmisbare zorg. We breken met dit marktdenken en zetten mensen centraal. 
Daarmee bouwen we een gezondheidszorg zonder klassenverschillen, waarbij iedereen een gezond leven kan leiden.
•  We maken de zorg weer collectief, eerlijk en toegankelijk. Het eigen risico schaffen we af, zodat zorg gratis is 
op het moment dat je hiervan gebruikmaakt. Er komt een nationaal zorgfonds, waarin ook de tandarts, de fysio
therapeut en de ggz zijn opgenomen. Dit vervangt de huidige commerciële zorgverzekeraars, zodat zorgverleners 
met minder bureaucratie te maken hebben. De zorgpremies worden inkomensafhankelijk waardoor 80 procent van 
Nederland erop vooruit gaat. Mensen met een laag en middeninkomen betalen daardoor minder en hoeven daarom 
ook geen zorgtoeslag meer aan te vragen.

•  Preventie komt in het basispakket. Voorkomen is beter dan genezen. Omdat preventie werkt maken we het 
toegankelijk voor iedereen. We investeren in gezondheid voordat er zorg nodig is. Alle bewezen preventieve zorg, 
zoals controles bij de tandarts, stoppenmetrokenprogramma’s en leefstijlbegeleiding, wordt volledig vergoed. We 
organiseren de mondzorg voor kinderen actief, bijvoorbeeld via scholen en jeugdgezondheidszorg. Met een gezond 
schoolontbijt en lunch, nul btw op groente en fruit en het blokkeren van hogede prijzen van basisproducten zorgen 
we ervoor dat een gezonde maaltijd voor iedereen toegankelijk is. 
•  We garanderen gelijke kansen op gezondheid. In elke wijk en dorp moet er voldoende zorg zijn. Toch zijn het vaak 
de wijken van de werkende klasse, de mensen die hun inkomen verdienen uit arbeid, uitkering, of pensioen, waar 
kil bezuinigd wordt op voorzieningen. Terwijl juist hier meer mensen wonen met zwaar werk, onregelmatige uren 
en andere systemische oorzaken van gezondheidsproblemen. In wijken waar gezondheidsproblemen zich opstapelen, 
investeren we extra in wijkverpleegkundigen, huisartsen, buurtzorg, jeugdgezondheidszorg en jeugdzorg. Zo brengen 
we de zorg naar de mensen toe en niet andersom.

•  We breken de macht van de farmaceutische industrie. De beschikbaarheid van medicijnen mag niet afhangen 
van het winstbelang van multinationals en medicijntekorten mogen niet meer voorkomen. Daarom richten we een 
nationaal onderzoeksfonds op voor de ontwikkeling van geneesmiddelen in publieke handen. Er komt een centraal 
inkoopsysteem voor medicijnen en hulpmiddelen en we bouwen een strategische voorraad op. Europa en Nederland 
moeten de medicijnproductie weer in eigen hand nemen, zodat we niet langer afhankelijk zijn van buitenlandse markten 
en schimmige deals. Patenten die de toegankelijkheid van belangrijke medicijnen in de weg zitten nemen we af.
•  We ondersteunen mantelzorgers. In elke gemeente komt een mantelzorgpunt waar mantelzorgers terecht kunnen 
met vragen en hulp. Werkende mantelzorgers krijgen de mogelijkheid om betaald zorgverlof op te nemen.
•  De spoedzorg blijft van hoge kwaliteit. Van de ambulancezorg maken we een publieke dienst, zonder marktwerking 
of aanbestedingen. Waar nodig komen extra ambulances beschikbaar. We sluiten geen spoedeisende hulpposten. 

•  Voedsel is een basisrecht. Gezond eten moet betaalbaar en bereikbaar zijn voor iedereen. Daarom bouwen we aan 
een publieke voedselvoorziening. Goede volkskeukens, plekken waar mensen samen kunnen koken en eten, in de 
wijk, zorgen voor verbinding tussen mensen en zijn een betaalbare voorziening van gezond eten. Gezonde school 
en ziekenhuismaaltijden, zodat je op de belangrijke momenten een goede maaltijd kunt hebben. En basisproducten 
in de supermarkt tegen lage prijzen, zodat iedereen dagelijks toegang heeft tot gezonde voeding.
•  Toegankelijke voorbehoedsmiddelen. Anticonceptie zoals de pil, het spiraaltje, en  condooms en sterilisatie komen 
in het basispakket. Dat voorkomt dat de rekening hiervoor alleen bij vrouwen komt te liggen en helpt om soa’s, zoals 
HIV, en ongewenste zwangerschappen te voorkomen. 

•  Zorg voor onverzekerden. Iedereen in Nederland heeft recht op zorg, ook als mensen geen zorgverzekering hebben 
doordat ze bijvoorbeeld dakloos zijn. Totdat armoede en dakloosheid volledig zijn verholpen, zetten we ons in om 
zo snel mogelijk te zorgen dat iedereen verzekerd is. Mensen die (nog) geen verzekering hebben krijgen recht op de 
zorg die zij nodig hebben.
Ziekte voorkomen is beter dan genezen. En goedkoper ook. Maar zolang bedrijven mogen verdienen aan het ziek 
maken van mensen, blijven we dweilen met de kraan open. Nergens wordt dat zo zichtbaar als in de supermarkt: bijna 
80 procent van het aanbod is ongezond. De voedingsindustrie speelt met verslavende samenstellingen en agressieve 
marketing in op onze kwetsbaarheden en maakt daar miljardenwinsten mee. En daarna maakt de geneesmiddelen
industrie ons weer ‘beter’ met bijvoorbeeld hormoonpillen en spuiten om af te vallen. Daarmee heeft de vrije markt 
een dubbel verdienmodel op onze gezondheid. En de overheid kijkt toe. Net als bij de tabaksindustrie blijven winsten 
belangrijker dan volksgezondheid.

•  Gezond eten wordt goedkoper. We schrappen de btw op gezonde producten (volgens de Schijf van Vijf), zodat 
gezond eten voor iedereen bereikbaar blijft. Ook voor mensen met een klein inkomen.
•  Eten wordt gezonder. We stellen wettelijke maxima in voor suiker, vet, zout en andere schadelijke toevoegingen in 
bewerkt voedsel. Daarmee doorbreken we de marktmacht van voedselproducenten die bepalen wat er in ons eten 
zit. Denk daarbij ook aan ultrabewerkte additieven, kunstmatige zoetstoffen of omstreden Enummers. We kijken 
bij bestrijdingsmiddelen niet alleen naar het effect op de gezondheid van ieder middel afzonderlijk, maar ook naar 
het effect van meerdere middelen samen.
•  Reclame voor ongezond voedsel eten en drinken wordt verboden. We pakken de reclames voor ongezond voedsel 
en dranken aan, zeker waar die gericht is op kinderen. Lucratieve plaatsingsdeals in supermarkten verdwijnen. Ook 
verpakkingen die kinderen verleiden worden aan banden gelegd.

•  We pakken de verslavingsindustrie aan. Er zijn veel verslavende en schadelijke middelen waar veel geld aan verdiend 
wordt door de industrieën die dit produceren; denk bijvoorbeeld aan tabak, alcohol en drugs. Zo worden onze 
kinderen worden verleid met ongezonde vapes, daarom beperken we het aantal verkooppunten drastisch en maken 
een eind aan het verdienmodel van de vapeindustrie. Er komt een algeheel verbod op reclames voor schadelijke 
producten en verleiding richting jongeren wordt keihard aangepakt. We versterken de handhaving op illegaal aanbod 
en houden nieuwe verslavende producten buiten de deur.
•  Voorkomen is beter dan genezen. Daarom moet er niet bezuinigd worden op preventieve zorg die wordt gegeven 
vanuit de GGD, maar moet er worden geïnvesteerd. De inzet die door hen wordt gedaan op het gebied van voorlichting 
over vaccinaties, pandemische paraatheid en seksuele gezondheid bespaart ook een hoop kosten op de lange termijn.

•  We investeren in de gezondheid en rechten van toekomstige generaties. Goede levens starten bij de geboorte. 
Daarom investeren we in begeleiding van zwangere vrouwen, goede geboortezorg, kraamzorg en ondersteuning 
voor jonge ouders om het kind een kansrijke start te geven. Ook leggen we het recht op meerouderschap vast. 
•  Tijdig onderzoek redt levens. De leeftijd van deelname aan bevolkingsonderzoek naar baarmoederhalskanker, 
prostaatkanker, borstkanker en darmkanker wordt vervroegd. Dit redt jaarlijks duizenden levens, voorkomt veel 
leed en bespaart honderden miljoenen aan zorgkosten. 
•  E-Health is een goede aanvulling, geen vervanging. Nieuwe technologische mogelijkheden kunnen de zorg 
verbeteren, maar onderlinge steun en menselijk contact blijven een voorwaarde voor goede zorg. De menselijke 
maat blijft leidend
