1 Totale asielstop
Nederland is Nederland niet meer. We hebben te veel vreemdelingen, te veel asielzoekers, te veel 
islam en veel te veel azc’s. Het opengrenzenbeleid maakt ons land helemaal kapot. De PVV is er klaar 
mee. Het roer moet drastisch om. 
Nederland is één van de dichtstbevolkte landen van Europa. De afgelopen decennia zijn er meer dan 
een miljoen niet-westerse immigranten ons land binnengekomen; onze bevolking groeit alleen nog 
door immigratie. In grote steden als Amsterdam, Den Haag en Rotterdam is de allochtone bevolking al 
in de meerderheid.

Sinds 2010 zijn er bijna 500.000 asielzoekers naar Nederland gekomen. De asielinstroom – inclusief de 
opvang van Oekraïners – kost alleen al dit jaar meer dan € 9 miljard! Ondertussen is het in Ter Apel, 
Budel en andere plekken met een azc voor veel Nederlanders onleefbaar geworden: overlast en crimi
naliteit nemen toe – vaak door de komst van alleenstaande jonge mannen. Er zijn vrijwel wekelijks 
steekpartijen, bedreigingen en vernielingen door asielzoekers. Winkels worden leeggeroofd, meisjes 
worden lastiggevallen en aangerand, en ga zo maar door. Vorig jaar waren er ruim 16.000 gevallen van 
agressie en geweld in azc’s!

Ondertussen bezwijkt onze verzorgingsstaat onder niet-westerse allochtonen die profiteren van onze 
uitkeringen en woningen. Een derde van de statushouders zit na negen jaar nog steeds in de bijstand; 
meer dan de helft van de bijstandsontvangers in ons land zijn niet-westerse allochtonen.
Als we hiermee doorgaan, raken we ons land definitief kwijt. Dan is het niet meer Rotterdam, maar 
Mekka aan de Maas. De PVV is de enige partij die de instroom van (niet-westerse) vreemdelingen wil 
stoppen – en dat kan. Andere landen doen het ook: Duitsland stuurt asielzoekers aan de grens terug, 
Oostenrijk heeft de gezinshereniging stopgezet, België vangt geen alleenstaande mannelijke asielzoe
kers meer op, Polen en Griekenland hebben een asielstop ingevoerd. Wat zij kunnen, kunnen wij ook.
Nederland gaat op slot voor asielzoekers – om te beginnen voor de komende vier jaar. De PVV heeft 
een tienpuntenplan gepresenteerd om de asielinstroom te stoppen. Niemand van de coalitie wilde de 
directe uitvoering van ons plan steunen, terwijl dat wel kan en mag: wij beroepen ons op artikel 72 
VWEU en gaan, net als Duitsland, met onmiddellijke ingang asielzoekers aan onze grenzen weigeren. 
We zetten het leger in voor grensbewaking met gebruik van camera’s en drones.

Meer dan 96% van de asielzoekers komt over land, via België of Duitsland. Onze buurlanden zijn veilige 
landen. Het gaat dus niet om oorlogsvluchtelingen, maar om economische migranten die doelbewust 
misbruik willen maken van ons asielrecht. Ze komen ons land niet meer in.
Vorig jaar kwamen via gezinshereniging nog eens bijna 12.000 extra asielzoekers naar Nederland. 
Daarom gaan we op grond van artikel 72 VWEU, net als Oostenrijk, ook gezinshereniging stoppen.

Tegelijkertijd komen we met een noodwet. Daarin regelen we een asielbehandelstop. Ook leggen we 
vast dat asielzoekers niet meer tegen een afgewezen asielaanvraag kunnen procederen. 
Want Nederland moet ophouden om telkens het braafste jongetje van de EU-klas te zijn. Buurland 
België negeert rechterlijke uitspraken in asielzaken. België is al meer dan 10.000 keer veroordeeld voor 
het niet-opvangen van alleenstaande mannelijke asielzoekers, maar wordt beloond: de Nederlandse 
Raad van State verbiedt Nederland alleenstaande mannelijke asielzoekers naar België terug te sturen. 
Terwijl Nederland de regels wél braaf volgt, worden wij gestraft met méér asielzoekers. Dit is de 
omgekeerde wereld! 

In Brussel zullen we door het inzetten van veto’s of het weigeren van de te hoge Nederlandse bijdrage 
aan de EU-begroting een opt-out op asiel en immigratie afdwingen. Ook gaan we alle verdragen die 
ons dwarsbomen – zoals het VN-Vluchtelingenverdrag, het Europees Verdrag voor de Rechten van de 
Mens en het Europees Verdrag inzake Nationaliteit – opzeggen.

Nederland wordt volgepropt met azc’s. Er zijn meer dan 300 COA-opvanglocaties; iedere elf dagen 
komt er een azc bij. Veel Nederlanders zitten hier helemaal niet op te wachten. Op verschillende 
plekken in Nederland zijn er sinds de inwerkingtreding van de Spreidingswet protesten geweest, maar 
tóch worden azc’s vaak doorgedrukt door het lokale bestuur. 

Met de PVV komt er geen enkel azc meer bij! De Spreidingswet wordt meteen ingetrokken. Azc’s die 
sinds de inwerkingtreding van de Spreidingswet zijn geopend, worden gesloten. Alle gemeentelijke 
besluiten – ook tot verlenging of uitbreiding van bestaande azc’s – worden per wet teruggedraaid. 
Onze dorpen en steden zijn geen opvangkampen. Op de grond die door het sluiten van azc’s vrijkomt, 
worden woningen voor Nederlanders gebouwd.

Naast het stopzetten van de asielinstroom moet de uitstroom van (niet-westerse) vreemdelingen 
worden vergroot. Wie zich misdraagt, moet ons land uit volgens het principe one strike you’re out: 
Asielzoekers die overlast veroorzaken of crimineel zijn, worden direct uit de asielprocedure gezet en 
gaan het land uit. Als het een minderjarige asielzoeker betreft, gaan ook de ouders en andere 
minderjarige gezinsleden eruit.

Vreemdelingen (waaronder statushouders) worden na veroordeling voor één misdrijf – na het 
uitzitten van de straf en intrekking van de verblijfsstatus – direct uitgezet.
Mensen met een dubbele nationaliteit die zijn veroordeeld voor één ernstig misdrijf, worden na het 
uitzitten van de straf gedenaturaliseerd en moeten Nederland verlaten.

De tijdelijke verblijfsvergunningen van de 70.000 Syriërs in Nederland worden ingetrokken. Delen van 
Syrië zijn weer veilig; handelssancties zijn opgeheven. Syriërs moeten terug om hun eigen land weer 
op te bouwen. Indien dit onverhoopt niet lukt sturen we ze terug naar andere Arabische landen, 
waarmee we afspraken maken. We beginnen met het uitzetten van criminele Syriërs.

Oekraïne heeft zijn eigen mannen hard nodig. Daarom gaan we een uitzondering maken op de Richt
lijn tijdelijke bescherming van de EU, waardoor we volwassen mannelijke Oekraïense ontheemden 
kunnen terugsturen. Zij kunnen dan hun eigen land helpen, zoals door de Oekraïense regering gevraagd.

Ons PVV-voorstel om illegaal verblijf én de hulp aan illegalen strafbaar te stellen, is aangenomen in de 
Tweede Kamer. Nederland is geen vrijplaats voor wie de regels overtreedt, en ook niet voor wie dat 
mogelijk maakt. We gaan de Vreemdelingenpolitie uitbreiden met 500 agenten. Alle illegalen eruit.
Wij zijn tegen dubbele loyaliteiten en dus tegen dubbele nationaliteiten. Daarom schrappen we alle 
mogelijke uitzonderingsgronden voor het behouden van een dubbele nationaliteit.

De PVV stelt een vrijwillige remigratieregeling in. Wie dit land wil verlaten, krijgt die kans. Geen 
vertrekpremie, geen beloning, geen douceurtje – maar een vliegticket (enkele reis), bagagehulp en 
snelle administratieve afhandeling. Voorwaarde is dat men afstand doet van het Nederlanderschap, 
voorgoed vertrekt en niet meer terugkomt.

De PVV doet wat jarenlang is nagelaten. Wij sluiten de grenzen. Wij sluiten azc’s. Wij voeren een totale 
asielstop in. We gaan immigratie uit islamitische landen stoppen. Wij gaan ons land en onze wijken en 
straten terugwinnen, onze vrijheid herpakken en onze toekomst veiligstellen – voor onze kinderen, 
voor onze samenleving, voor alles wat ons dierbaar is. Onder de PVV wordt Nederland géén groot azc, 
maar wordt ons land weer van ons. Nederlanders weer op 1!

Daarom wil de PVV:
Totale asielstop: alle asielzoekers worden aan de grens geweigerd (artikel 72 VWEU)
Geen immigratie uit islamitische landen
Tussen de grensovergangen patrouilleert het leger met gebruikmaking van camera’s en drones 
Stop op gezinshereniging (artikel 72 VWEU)
Noodwet: behandelstop op asielaanvragen en geen procedures meer tegen afwijzen 
Opt-out op asiel en immigratie bij de EU afdwingen met inzet vetorecht
Opzeggen VN-Vluchtelingenverdrag, Europees Verdrag voor de Rechten van de Mens, Europees 
Verdrag inzake Nationaliteit en andere verdragen die ons dwarsbomen
Alle Syriërs terug naar Syrië of andere Arabische landen.
Volwassen mannelijke Oekraïense ontheemden terug naar Oekraïne
Onmiddellijke intrekking Spreidingswet
Geen enkel azc er mee bij.

We gaan azc’s sluiten: alle gemeentelijke besluiten tot de opening, verlenging of uitbreiding van 
azc’s sinds de inwerkingtreding van de Spreidingswet worden per wet teruggedraaid
One strike you’re out:
o Asielzoekers die overlast veroorzaken of crimineel zijn, worden direct uit de asielprocedure 
gezet en gaan het land uit; als het een minderjarige asielzoeker betreft, gaan ook de ouders en 
andere minderjarige gezinsleden eruit
o Vreemdelingen (waaronder statushouders) worden na veroordeling voor één misdrijf – na het 
uitzitten van de straf en intrekking van de verblijfsstatus – direct uitgezet

o Mensen met een dubbele nationaliteit die zijn veroordeeld voor één ernstig misdrijf, worden 
na het uitzitten van de straf gedenaturaliseerd en moeten Nederland verlaten
Nooit meer voorrang op sociale huurwoningen voor statushouders – ook niet met urgentie
Statushouders die frauderen (zoals illegale onderverhuur), op vakantie gaan naar het land van 
herkomst of werk of een woning weigeren, raken direct hun verblijfsvergunning kwijt
Illegaliteit en hulp aan illegalen strafbaar conform aangenomen PVV-amendement
verbod op bed-bad-broodregelingen voor illegalen
500 extra agenten voor de Vreemdelingenpolitie, alle illegalen eruit
Verbod dubbele nationaliteit: schrappen uitzonderingsgronden 
Naturalisatie pas na 15 jaar legaal verblijf
Geen bijstand voor wie geen Nederlands spreekt
Bevorderen remigratie
Subsidies voor Vluchtelingenwerk en andere ngo’s in de asielindustrie worden stopgezet



3 Woningen voor de Nederlanders
Het woningtekort is opgelopen naar 400.000. Een gemiddelde koopwoning kost bijna vijf ton! Dat is 
voor de meeste Nederlanders niet te betalen. Ook de huurprijzen zijn naar recordhoogte gestegen. 
Het hebben van een dak boven je hoofd is onbereikbaar én onbetaalbaar geworden. Het is schandalig 
dat heel normale Nederlanders die keihard hun best doen zo aan hun lot worden overgelaten. 
De PVV verlaagt volgend jaar de sociale huren met 10%. Woningcorporaties worden gecompenseerd: 
door voor hen de winstbelasting te schrappen, komt de bouwopgave niet in gevaar. Ook verhogen we 
de inkomensgrenzen voor betaalbare huurwoningen, zodat meer woningzoekenden hiervoor in 
aanmerking komen. 

De hypotheekrenteaftrek blijft; daar wordt niet aan getornd! 
Wie géén last hebben van de wooncrisis, zijn statushouders. Sinds 2010 zijn er al zo’n 190.000 sociale 
huurwoningen mét voorrang aan statushouders weggegeven – zonder dat zij iets aan dit land hebben 
bijgedragen. Ondertussen staan de Nederlanders steeds langer op de wachtlijst staan: tien, vijftien, 
soms wel twintig jaar. Dit is pure discriminatie en onacceptabel.

Terwijl Nederlanders een gat in de lucht zouden springen als ze eindelijk een dak boven hun hoofd 
kunnen krijgen, zijn er ondankbare statushouders die woningen weigeren omdat ze deze niet goed 
genoeg vinden. Er zijn zelfs frauderende statushouders die een verdienmodel van hun voorrangswo
ning maken door deze illegaal onder te verhuren.

De PVV maakt er korte metten mee. In de Tweede Kamer is het PVV-voorstel aangenomen dat ervoor 
zorgt dat statushouders nooit meer voorrang krijgen – ook niet met urgentie. Daarnaast heeft de PVV 
geregeld dat illegale onderverhuur door statushouders actief wordt opgespoord. Deze fraudeurs 
moeten alles wat ze met deze illegale praktijken hebben binnengeharkt terugbetalen; hun verblijfsta
tus wordt meteen ingetrokken.

Woningbouw moet weer een nationale topprioriteit worden. De PVV wil een nationaal crisisplan voor 
voldoende woningen. Daar trekken we fors extra geld voor uit. We bouwen sociale huurwoningen, 
middenhuurwoningen en betaalbare koopwoningen – voor starters, gezinnen, alleenstaanden en 
ouderen – mét voldoende ruimte voor de auto. Waar de woningbouw niet van de grond komt, grijpt de 
Rijksoverheid in.

Binnenstedelijk moet er beter gebruik van de ruimte worden gemaakt: naast woningbouw willen we 
meer transformatie van kantoor- en bedrijfspanden. Optoppen, splitsen en woningdelen – niets blijft 
onbenut. Daarnaast moeten we volop buitenstedelijk gaan bouwen: méér nieuwe, grootschalige 
woningbouwlocaties. Niet alleen straatjes erbij, maar ook hele buurten en wijken.
Woningbouwcorporaties krijgen de taak om niet alleen sociale huurwoningen, maar ook middenhuur
woningen te bouwen. Dat kan: door vereenvoudiging van de Europese regels voor staatssteun kunnen 
corporaties aan de slag met 67.000 nieuwe middenhuurwoningen.

De PVV wil dat gemeenten sneller en meer bouwvergunningen afgeven. Daarnaast moet het afgelo
pen zijn met individuen en natuurorganisaties die aan de lopende band eindeloze rechtszaken aan
spannen – bijvoorbeeld vanwege kikkers, padden en slakken – om zo de woningbouw tegen te hou
den. Inmiddels wordt één op de drie bouwprojecten hierdoor belemmerd. Dat is schandalig; een dak 
boven je hoofd is een grondrecht! Daarom beperken we tijdelijk de mogelijkheden voor bezwaar en 
beroep tegen bouwvergunningen waar het omgevingsplan al onherroepelijk vastligt. Zo voorkomen 
we dat ieder deelproject of iedere fase van een woningbouwproject gefrustreerd wordt.

We schrappen en vereenvoudigen bouweisen zoveel mogelijk. We stoppen met het eindeloze geneuzel 
over duurzaam en circulair bouwen. Er komen geen verplichte warmtepomp en geen nieuwe duur
zaamheidseisen; we gaan ook niet verplicht van het gas af.
Door wijziging van de bestemming (woningbouw) wordt grond meer waard. Met de invoering van een 
planbatenheffing zetten we een deel daarvan in om méér betaalbare woningen te bouwen en gaan we 
grondspeculatie tegen. 

Momenteel staan bijna 60.000 mensen ingeschreven als wonende in een recreatiewoning. Permanent 
wonen in recreatiewoningen moet volledig worden toegestaan. Ook moet er voldoende ruimte zijn 
voor woonwagens.

Daarom wil de PVV:
Sociale huren met 10% verlagen
Inkomensgrenzen voor betaalbare huurwoningen verhogen
De hypotheekrenteaftrek blijft ongewijzigd bestaan
Frauderende statushouders die een sociale huurwoning illegaal onderverhuren, betalen alles wat zij 
daarmee verdiend hebben terug en verliezen hun verblijfsvergunning
Gemeentelijke taakstelling voor de verplichte huisvesting van statushouders schrappen
Verruimen van de regels (vergunningvrij) voor verbouwingen en aanbouwingen
Kraakverbod streng handhaven
NPO saneren en Mediapark in Hilversum transformeren naar een nieuwe woonwijk

Nationaal crisisplan voor voldoende woningen:
1. Nooit meer voorrang op sociale huurwoningen voor statushouders – ook niet met urgentie 
2. Forse extra investering in snellere woningbouw: sociale huurwoningen, middenhuurwoningen en 
betaalbare koopwoningen mét voldoende ruimte voor de auto
3. Buitenstedelijk bouwen: méér nieuwe grootschalige woningbouwlocaties
4. Binnenstedelijk bouwen; transformatie van kantoor- en bedrijfspanden; optoppen, splitsen en 
woningdelen; niet alleen straatjes erbij, maar ook hele buurten en wijken
5. Kortere en snellere vergunningverlening en procedures; tijdelijk beperken van de mogelijkheden tot 
bezwaar en beroep tegen woningbouw waar een omgevingsplan vastligt
6. Ingrijpen door de Rijksoverheid bij vastgelopen woningprojecten; provincies en gemeenten die niet 
voldoende bouwen of meewerken, worden aangepakt
7. Schrappen en vereenvoudigen van bouweisen; geen nieuwe duurzaamheidseisen, geen verplichte 
warmtepomp, niet verplicht van het gas
8. Taakuitbreiding woningbouwcorporaties voor de bouw van extra middenhuurwoningen
9. Planbatenheffing bij wijziging van de bestemming van grond naar woningbouw
10. Permanente bewoning van recreatiewoningen volledig toestaan; ruimte voor woonwagens

4 Onze gezondheidszorg
De zorg is ontzettend belangrijk voor ons allemaal, maar voor veel mensen onbetaalbaar geworden. 
Nederlanders stellen om financiële redenen medische behandelingen of tandartsbezoeken uit. Dit 
maakt mensen zieker en jaagt uiteindelijk de kosten omhoog. Dat is onacceptabel! Daarom schaffen 
wij het eigen risico volledig af, zodat niemand zorg mijdt door geldzorgen. De PVV zorgt ervoor dat de 
ziektekostenpremie hierdoor niet zal stijgen. We gaan zorgverzekeraars volledig compenseren.  
De tandarts komt weer in het basispakket, omdat een gezond gebit geen luxe is. Het mijden van de 
tandarts heeft negatieve gevolgen voor de algehele gezondheid. Dat is schrijnend en onnodig. 
De PVV heeft een groot hart voor de regionale ziekenhuizen. Deze regionale ziekenhuizen hebben 
belangrijke afdelingen: van een intensive care tot de spoedeisende hulp, geboortezorg of andere 
verpleegafdelingen. Het kan niet zo zijn dat mensen voor deze zorg onnodig lang naar een ander 
ziekenhuis moeten rijden. Wij vinden dat deze afdelingen nooit vanwege financiële problemen 
afgeschaald of gesloten mogen worden. De overheid krijgt hierover weer zeggenschap. Zodra een 
zorgafdeling in geldnood zit, moet de overheid wat ons betreft bijspringen. De PVV heeft hiervoor geld 
gereserveerd. 

Onze ouderen, die altijd voor ons en ons land hebben gezorgd, verdienen het om goede zorg dicht bij 
huis te krijgen. We zijn er trots op dat we daar de afgelopen periode geld voor hebben vrijgemaakt. 
Wij willen kleinschalige verzorgingshuizen en extra verpleeghuisplekken. 
Mantelzorgers, die met onvoorwaardelijke liefde en passie anderen verzorgen, zijn van onschatbare 
waarde. De PVV wil hen financieel belonen met een mantelzorgbonus: wie acht uur per week of meer 
onbetaalde mantelzorg verleent, krijgt een belastingkorting. 

Er is een groot tekort aan zorgpersoneel. We schrappen bureaucratie en managementlagen die de zorg 
duurder en ingewikkelder hebben gemaakt. Met slimme inzet van kunstmatige intelligentie verlagen 
we de administratiedruk. Zorgverleners krijgen meer zeggenschap over hun eigen werk. Zij weten wat 
de beste zorg is en hoe ze die moeten organiseren. Dit draagt aan hun werkplezier en behoud van 
personeel. Wij willen dat zorgverleners worden opgeleid om snel maar vakkundig en op plekken waar 
de schaarste het grootst is, ingezet te kunnen worden. Daarnaast voeren we een meerwerkbonus voor 
het verplegend personeel in: parttimers die meer gaan werken, krijgen een bonus. Zo zorgen we ervoor 
dat meer werken gaat lonen.  

Zorgverleners doen prachtig werk en moeten dat veilig kunnen doen. Agressie, bedreigingen of erger 
tolereren we niet en gaan we keihard aanpakken en bestraffen! 
Jaarlijks verdwijnt ongeveer € 10 miljard van ons zorggeld naar fraudeurs. Hierdoor stijgen de zorgkos
ten én de premies. Fraude pakken we keihard aan: opsporing en straffen. De opbrengsten van boetes 
worden weer aan de zorg besteed.  

Het is ongelooflijk dat we in een land als Nederland zelfs aan de simpelste medicijnen vaak een tekort 
hebben. Ouders die moeten bedelen om een pufje voor hun kind met astma of mensen die moeten 
wachten op een levensreddend medicijn – dit mag in Nederland niet gebeuren. Medicijntekorten 
minimaliseren we door apothekers meer vrijheid te geven om bij schaarste medicijnen met elkaar te 
delen. Daarnaast moet de medicijnproductie in eigen land omhoog. Dure medicijnen moeten veel 
sneller worden vergoed. 

Daarom wil de PVV:
Eigen risico geheel afschaffen 
Tandarts in het basispakket
Mantelzorgbonus voor mantelzorgverleners
Acute zorg uit de marktwerking halen
Regionale ziekenhuizen behouden met spoedeisende hulp, intensive care en geboortezorg – indien nodig met financiële steun
Kleinschalige verzorgingshuizen en meer verpleeghuisplekken
Bureaucratie en managementlagen schrappen 
Meer zeggenschap voor zorgverleners
Flexibel opleiden en inzet van zorgpersoneel 
Meerwerkbonus voor verplegend personeel
Agressie tegen zorgpersoneel keihard aanpakken
Stoppen met woekerwinsten in de zorg, weren van private equity 
Fraude hard aanpakken en opbrengsten daarvan terug naar de zorg
Meevallers op zorg naar een lagere zorgpremie
Medicijntekorten terugdringen 
Hogere medicijnproductie in eigen land
Dure medicijnen sneller vergoeden
Zorg voor mensen met een levenslange beperking weer in één wet; dat geldt ook voor de 
ouderenzorg
